[
    {
        "txt": "§ 1. Rozporządzenie określa:\n1)   tryb przeprowadzania postępowania kwalifikacyjnego oraz uzupełniającego postępowania kwalifikacyjnego, a także\n     sposób ustalania jego wyniku, jak również sposób wniesienia odwołania od wyniku oraz tryb i sposób rozpatrzenia\n     odwołania;\n2)   dokumenty, które należy dołączyć do zgłoszenia kandydata na członka Izby, potwierdzające spełnianie warunków,\n     o których mowa w art. 474 ust. 2 pkt 1–6 i 8–10 ustawy z dnia 11 września 2019 r. – Prawo zamówień publicznych,\n     oraz zakres danych, które ma zawierać to zgłoszenie;\n3)   szczegółowy zakres zagadnień, w oparciu o które przeprowadzane jest postępowanie kwalifikacyjne oraz uzupełnia-\n     jące postępowanie kwalifikacyjne;\n4)   sposób powoływania komisji kwalifikacyjnej, szczegółowe wymagania wobec członków komisji kwalifikacyjnej oraz\n     organizację jej pracy.",
        "chapter": "1",
        "paragraph": "1",
        "point": "1",
        "title": "Przepisy ogólne"
    },
    {
        "txt": "§ 2. 1. Zgłoszenie kandydata na członka Krajowej Izby Odwoławczej, zwanej dalej „Izbą”, jest składane w postępo-\nwaniu kwalifikacyjnym, w miejscu wskazanym w ogłoszeniu, o którym mowa w art. 477 ust. 4 ustawy z dnia 11 września\n2019 r. – Prawo zamówień publicznych, zwanej dalej „ustawą”, w tym na adres tam wskazany. Za datę złożenia zgłoszenia\nuważa się datę jego wpływu na adres, o którym mowa w zdaniu pierwszym. Zgłoszenie uznaje się za złożone w terminie,\njeżeli wpłynie ono na wskazany adres nie później niż w dniu, w którym upływa termin przyjmowania zgłoszeń.\n     2. Zgłoszenie kandydata na członka Izby, zwane dalej „zgłoszeniem”, zawiera wniosek o dopuszczenie kandydata do\npostępowania kwalifikacyjnego, w którym:\n1)   podaje się imię i nazwisko, drugie imię – o ile kandydat je posiada, datę i miejsce urodzenia, numer PESEL, imiona\n     rodziców, serię i numer dowodu osobistego, adres miejsca zameldowania kandydata, adres jego miejsca zamieszkania\n     oraz adres do korespondencji, jeżeli jest inny niż adres miejsca zamieszkania;\n2)   opisuje się posiadane przez kandydata wykształcenie, doświadczenie oraz przebieg kariery zawodowej, odpowiadające\n     warunkom, o których mowa w art. 474 ust. 2 pkt 2–4 ustawy.\n\fDziennik Ustaw                                               –2–                                                      Poz. 381\n\n     3. Do zgłoszenia kandydat na członka Izby, zwany dalej „kandydatem”, może dołączyć oświadczenie o wyrażeniu\nzgody na doręczanie mu pism w postępowaniu kwalifikacyjnym przy użyciu środków komunikacji elektronicznej wraz\nz podaniem adresu poczty elektronicznej, pod jakim korespondencja będzie przez kandydata odbierana. Złożenie zgłoszenia\nbez oświadczenia, o którym mowa w zdaniu pierwszym, jest równoznaczne z brakiem zgody na doręczanie pism w postępo-\nwaniu kwalifikacyjnym przy użyciu środków komunikacji elektronicznej.",
        "chapter": "2",
        "paragraph": "2",
        "point": "1",
        "title": "Zgłoszenie kandydata na członka Krajowej Izby Odwoławczej"
    }
]