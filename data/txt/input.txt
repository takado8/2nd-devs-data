
                                                      Rozdział 1
                                                   Przepisy ogólne
     § 1. Rozporządzenie określa:
1)   tryb przeprowadzania postępowania kwalifikacyjnego oraz uzupełniającego postępowania kwalifikacyjnego, a także
     sposób ustalania jego wyniku, jak również sposób wniesienia odwołania od wyniku oraz tryb i sposób rozpatrzenia
     odwołania;
2)   dokumenty, które należy dołączyć do zgłoszenia kandydata na członka Izby, potwierdzające spełnianie warunków,
     o których mowa w art. 474 ust. 2 pkt 1–6 i 8–10 ustawy z dnia 11 września 2019 r. – Prawo zamówień publicznych,
     oraz zakres danych, które ma zawierać to zgłoszenie;
3)   szczegółowy zakres zagadnień, w oparciu o które przeprowadzane jest postępowanie kwalifikacyjne oraz uzupełnia-
     jące postępowanie kwalifikacyjne;
4)   sposób powoływania komisji kwalifikacyjnej, szczegółowe wymagania wobec członków komisji kwalifikacyjnej oraz
     organizację jej pracy.

                                                      Rozdział 2
                           Zgłoszenie kandydata na członka Krajowej Izby Odwoławczej
      § 2. 1. Zgłoszenie kandydata na członka Krajowej Izby Odwoławczej, zwanej dalej „Izbą”, jest składane w postępo-
waniu kwalifikacyjnym, w miejscu wskazanym w ogłoszeniu, o którym mowa w art. 477 ust. 4 ustawy z dnia 11 września
2019 r. – Prawo zamówień publicznych, zwanej dalej „ustawą”, w tym na adres tam wskazany. Za datę złożenia zgłoszenia
uważa się datę jego wpływu na adres, o którym mowa w zdaniu pierwszym. Zgłoszenie uznaje się za złożone w terminie,
jeżeli wpłynie ono na wskazany adres nie później niż w dniu, w którym upływa termin przyjmowania zgłoszeń.
     2. Zgłoszenie kandydata na członka Izby, zwane dalej „zgłoszeniem”, zawiera wniosek o dopuszczenie kandydata do
postępowania kwalifikacyjnego, w którym:
1)   podaje się imię i nazwisko, drugie imię – o ile kandydat je posiada, datę i miejsce urodzenia, numer PESEL, imiona
     rodziców, serię i numer dowodu osobistego, adres miejsca zameldowania kandydata, adres jego miejsca zamieszkania
     oraz adres do korespondencji, jeżeli jest inny niż adres miejsca zamieszkania;
2)   opisuje się posiadane przez kandydata wykształcenie, doświadczenie oraz przebieg kariery zawodowej, odpowiadające
     warunkom, o których mowa w art. 474 ust. 2 pkt 2–4 ustawy.
Dziennik Ustaw                                               –2–                                                      Poz. 381

     3. Do zgłoszenia kandydat na członka Izby, zwany dalej „kandydatem”, może dołączyć oświadczenie o wyrażeniu
zgody na doręczanie mu pism w postępowaniu kwalifikacyjnym przy użyciu środków komunikacji elektronicznej wraz
z podaniem adresu poczty elektronicznej, pod jakim korespondencja będzie przez kandydata odbierana. Złożenie zgłoszenia
bez oświadczenia, o którym mowa w zdaniu pierwszym, jest równoznaczne z brakiem zgody na doręczanie pism w postępo-
waniu kwalifikacyjnym przy użyciu środków komunikacji elektronicznej.
